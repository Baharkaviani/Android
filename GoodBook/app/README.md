## لیست کتاب‌ها

هدف این ترتیب، آشنایی بیشتر با نحوه ذخیره و نمایش لیستی از اشیاء در قالب یک لیست قابل پیمایش است. برای این کار، شما یک لیست نمایش دهنده مشابه آنچه در مبحث هشتم بیان شد، ایجاد خواهید کرد.

در این تمرین، شما بخش نمایش کتاب از یک سامانه کتابخوان را ایجاد خواهید کرد. در صفحه اول، لیستی از کتاب ها را نمایش می دهید. این مورد شامل تصویر جلد کتاب، نام کتاب، و نام نویسنده می باشد. برای این صفحه، کاربر می تواند لیست را به صورت یک لیست که در آن کتابها زیر هم نمایش داده می شوند، ببیند (مشابه یک حالت برنامه لغت نامه نمایش داده شده در مبحث نهم)، و یا اینکه در هر سطر، 3 کتاب در کنار یکدیگر باشند (مشابه حالت دیگر برنامه لغت نامه در حالت شبکه بندی شده). کاربر می تواند بر روی تصویر کتاب کلیک کند تا اطلاعات بیشتری در  مورد کتاب ببیند. در این حالت، باید یک صفحه دیگر نمایش داده شود که در آن ابتدا تصویر کتاب نمایش داده می شود و در زیر آن اطلاعات مربوط به کتاب مانند نویسنده، ناشر، سال نشر، نسخه، خلاصه، و ... نمایش داده می شود.

برای این پروژه شما می بایست که اطلاعات حداقل 5 کتاب را در برنامه داشته باشید و نمایش دهید.

موارد ارسالی مشابه تمرین قبل می باشد:
1) فایل apk برنامه که قابل نصب و اجرا باشد.
2) یک فایل فشرده شده شامل پوشه برنامه شما که قابلیت کامپایل را داشته باشد و بتوان از آن طریق متن برنامه شما را نیز در صورت نیاز بررسی کرد.
3) 4 تصویر که اجرای برنامه در موارد زیر را نشان دهد: نمایش کتابها به صورت لیست که در هر سطر یک کتاب است، نمایش به صورتی که در هر سطر 3 کتاب نمایش داده می شود، نحوه نمایش ادامه لیست وقتی که کاربر کمی در لیست پایین رفته است، و صفحه نمایش جزئیات کتاب