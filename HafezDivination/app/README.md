## فال حافظ
هدف این تمرین، ساخت یک برنامه فال حافظ ساده است. در این برنامه، هنگام ورودی، در پایین صفحه یک گزینه برای گرفتن فال است. با فشردن آن، یکی از چند شعر حافظ که در برنامه وارد شده اند، به صورت تصادفی انتخاب شده و برای کاربر نمایش داده می شود. کاربر می تواند با فشردن مجدد آن دگمه، یک فال دیگر بگیرد.
برای این برنامه، شما باید حداقل 5 شعر مختلف از حافظ را در برنامه داشته باشید و یکی از آنها را به صورت تصادفی نمایش بدهید.
همچنین در کنار دگمه گرفتن فال، یک دکمه دیگر به عنوان "درباره برنامه" باشد که اطلاعات کلی درباره برنامه همانند شماره نسخه و نویسنده آن ارائه دهد.
جزئیاتی مانند اینکه در ابتدای ورود به برنامه در صفحه چه اطلاعات و یا راهنمایی نمایش داده شود، به عهده شما گذاشته شده است.
شما می بایست برای کل برنامه یک تم (theme) طراحی کنید به گونه ای که برنامه شما حالتی متفاوت از برنامه های دیگر داشته باشد (مثلا به خاطر ترکیب رنگ ها و فونت ها برای بخش های مختلف).
همچنین شما می بایست یک آیکن مناسب برای برنامه خود انتخاب (و یا طراحی) کرده و قرار دهید.

برای تحویل، موارد زیر را ارسال کنید:
1) فایل apk برنامه که قابل نصب و اجرا باشد.
2) یک فایل فشرده شده شامل پوشه برنامه شما که قابلیت کامپایل را داشته باشد و بتوان از آن طریق متن برنامه شما را نیز در صورت نیاز بررسی کرد.
3) یک تصویر از صفحه لیست برنامه ها (بر روی گوشی و یا شبیه ساز) که آیکن برنامه شما را نشان دهد.
4) 4 تصویر که اجرای برنامه در موارد زیر را نشان دهد: صفحه اولیه که پس از ورود به برنامه نمایش داده می شود. صفحه نمایش داده شده پس از اجرای دگمه درباره ما. دو تصویر از چگونگی شعر نمایش داده شده پس از فشار دگمه گرفتن فال